<!DOCTYPE html PUBLIC "-//W3C//DTD XHTML 1.0 Strict//EN"
"http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
	<head>
		<meta http-equiv="Content-Type" content="text/html;charset=UTF-8" />
	</head>
	<body>
		<h1>Co powie wielki BeBe?</h1>
		<p>Autor: prof. Krzysztof Rybiński</p>
		<p>
			Tak jak zapowiadałem kilka dni temu, teraz nadszedł czas słuchania i patrzenia. Przekrwione od gapienia się w ekrany ślepia, skóra na twarzy popękana od stresu, krwiaki odbytu od nerwowego ściskania zwieracza, wypalone nozdrza od wdychania cukru pudru Piesiewicza, rozwarte gęby wydychające wyziewy z przeżartej dymem cygar gardzieli i przeżarte kwaśnym posmakiem drogiego Szardona . To bankierzy, zamarli w bezruchu, w bezdechu, w bezmyślu, w bezsiku, czekają co powie wielki BeBe.
		</p>
		<p>
			BeBe wyszedł na mównicę, ruszył lewą nogą to dobry znak, będzie drukował, zatem kupujemy, tysiące rąk w kajdankach z Rolexa  klika myszą, klik, klik, kupują, kupują, klik, klik, kupują, kupują, rozbrzmiewa rechot żab w kolorze studolarówki. Ale zaraz, wielki BeBe przymrużył prawe oko, nie jednak nie będzie drukował, klik, klik, sprzedawać, sprzedawać, klik, klik, sprzedawać, sprzedawać, żaby rechoczą ze śmiechu.
		</p>
		<p>
			BeBe powie TAK, pojawią się pierdyliony dolarów wydrukowanego majątku w rosnących cenach akcji. BeBe powie NIE, pierdyliony wyparują, a piramida finansowego absurdu legnie w gruzach i pogrzebie marzenia o wielomilionowych bonusach. Napięcie rośnie, w odbytnicach bankierów formują się kolejne żylaki, dentyści już zacierają ręce, bo znowu trzeba będzie poprawić pogięte implanty w zaciśniętych szczękach bankierów.
		</p>
		<p>
			Co powie BeBe? Dzisiaj nie ma ważniejszego pytania na świecie. To pytanie jest najważniejsze. Od odpowiedzi na to pytanie zależy przyszłość świata i rasy ludzkiej.
		</p>
		<p>
			A tymczasem jakieś 6,999,990,000 ludzi nie wie, że BeBe będzie mówił. Pracują w fabrykach, dostarczają pizzę, uczą w szkołach, prowadzą samochody, pociągi i samoloty, gotują w restauracjach, drukują książki, budują drogi  i robią wiele bardzo pożytecznych rzeczy. Dla nich to co powie BeBe nie ma żadnego znaczenia, dla nich BeBe nie istnieje. Jak to możliwe, że 10,000 ludzi wpatrzonych, wsłuchanych, wmyślonych w wielkiego BeBe może zdecydować o losach świata w zależności od tego co powie albo czego nie powie. Czy to jest normalne że 10,000 bankierów może zadecydować jaki los spotka pozostałe prawie 7 miliardów ludzi. I czy to jest normalne, że to wszystko zależy od słów wielkiego BeBe. A co będzie jak BeBe dostanie czkawki, albo chrypki?
		</p>
		<p>
			Powoli zbliżamy się do końcowego rozdania. Napięcie rośnie, stawka jest najwyższa z możliwych. W puli pierdyliony dolarów. Rynki mówią sprawdzam i BeBe musi pokazać karty. Co pokaże? Kto zgarnie pulę?
		</p>
		<p>
			Już niedługo mamusia demokracja zakończy tą dziecinną zabawę łobuzujących wyrostków grających w pokera papierowymi wydrukowanymi pieniędzmi. Niegrzeczni chłopcy dostaną parę klapsów i pójdą odrabiać lekcje. I w końcu będzie normalnie.		
		</p>
	</body>
</html>
